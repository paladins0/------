<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="facts.css">
    <title>Document</title>
</head>
<body class="montserrat">
    <header>
        <h1>Факти про країни: Канада, США, Мексика</h1>
        <nav></nav>
    </header>
    <main>
        <section class="canada">
            <h2>Канада</h2>
            <ul>
                <li>Приблизно 90% населення Канади проживає в межах до 500 кілометрів від канадсько-американського кордону.</li>
                <li>Канада є другою за розмірами країною у світі та найбільшою країною у Західній півкулі. Загальна площа Канади складає 9985000 км2.</li>
                <li>Назва країни Канада походить від слова “kanata” яке використовували корінні жителі ірокези.  Перекладається воно як “поселення” або “село”.</li>
                <li>У Торонто, до 1999 року, офіційно була найдовша вулиця у світі – Янг-Стріт довжиною 1896 км. Річ у тім, що згодом було уточнення що вулиця переходить в 11 шосе, відтак офіційно тепер її довжина складає всього 86 км. </li>
                <li>Межує Канада лише з однією країною – США. До речі, кордон між Канадою та Сполученими Штатами Америки є найдовшим міжнародним кордоном у світі.</li>
                <li>Саме Канада має найдовшу берегову лінію у світі з загальною довжиною узбережжя  приблизно 202 тисячі км2.</li>
                <li>Канада є найбільшим виробником у світі кленового сиропу. Він використовується як додаток до вафель та млинців, а також його широко застосовують у приготуванні різних страв. Ще одним цікавим фактом про Канаду є те, що найпершими хто почав збирати кленовий сік були корінні жителі Північної Америки, хоча перша письмова згадка про нього датується 1760 роком.</li>
                <li>Офіційними мовами Канади є англійська та французька, хоча в країні населення говорить на багатьох інших мовах.</li>
                <li>Національною твариною та символом Канади є бобер. Його зображення використовують навіть на канадських монетах.</li>
                <li>Вікінги були найпершими європейцями яким вдалось дістатись до східного узбережжя Канади приблизно у 1000 році н.е. Саме в Канаді знайдено давнє поселення якому приблизно 1000 років. Це свідчить про те, що вікінги добрались до берегів Північної Америки набагато швидше ніж Христофор Колумб.</li>
                <li>День Канади щороку святкують 1 липня на честь створення країни з двох британських колоній та однієї британської провінції.</li>
                <li>Канада є четвертим найбільшим виробником гідроелектроенергії у світі після Китаю, Бразилії та США.</li>
            </ul>
            <h2>Природні факти Канади</h2>
            <ul>
                <li>У Канаді є національні парки які є більшими ніж деякі країни світу. Національний парк Вуд-Баффало в Альберті, з площею трохи більше ніж 44000 квадратних кілометрів, перевершує за розміром країни, такі як Данія та Швейцарія. Тим часом Національний парк-заповідник Наганні на Північно-Західних територіях має площу, що перевищує Ізраїль, складаючи понад 30000 квадратних кілометрів.</li>
                <li>У Канаді  налічують близько 31750 озер з площею понад 3 км2. Якщо врахувати всі менші озера, то за різними підрахунками їх більше мільйона, а деякі джерела стверджують що навіть понад три. Саме тому Канаду вважають країною з найбільшою кількістю прісних водойм у світі.</li>
                <li>Найвищою горою Канади є гора Логан висотою 5956 метрів. Перше офіційне сходження альпіністів на неї було здійснене у 1925 році.</li>
                <li>Канада є третьою у світі країною за найбільшою площею лісів. Близько третину країни вкривають густі ліси.</li>
                <li>Найдовша річка Канади – Маккензі. Її довжина складає 1738 км, але якщо враховувати всю річкову систему Маккензі –  тоді довжина буде складати 4241 км.</li>
            </ul>
        </section>
        <section class="usa">
            <h2>США</h2>
            <ul>
                <li>Аляска не завжди була частиною США. Америка купила Аляску в імперській Московії у 1867 році за 7.2 млн доларів. Це приблизно 4,7 долара за 1 км2. Цікаво, що майже одразу після продажу на Алясці знайшли золото і там почалась справжня золота лихоманка. Сума видобутого золота на Алясці у теперішній час складає десятки мільярдів доларів.</li>
                <li>Знаменита Статуя Свободи яка розташована на острові Свободи що у Нью-Йорку – це подарунок від Франції на честь святкування сторіччя американської революції. Цікаво що одним з проектантів Статуї Свободи був Гюстав Ейфель, талановитий французький інженер, який згодом створив знамениту Ейфелеву вежу у Парижі.</li>
                <li>Гарвардський університет – найстаріший університет США. Заснований був у 1636 році.</li>
                <li>За деякими дослідженнями, перші люди на території США з’явилися 17 – 40 тисяч років тому. Це були предки корінних американців.</li>
                <li>Друга за популярністю мова у США після англійської – іспанська.</li>
                <li>Найпопулярніший вид спорту в Америці це американський футбол. Американський футбол має особливе значення в американському спорті, особливо під час святкування Дня подяки. Це свято, яке відзначається в четвертий четвер листопада, стало традиційним часом для великих родинних зібрань і спільного перегляду матчів американського футболу.</li>
                <li>Ще один цікавий факт про Америку: 1971 року у США було відправлено перший електронний лист в світі. Цей історичний момент став можливим завдяки винаходу Реймонда Томлінсона, який був інженером та програмістом. Перший у світі електронний лист містив таке повідомлення – “QWERTYUIOP”.</li>
                <li>Новий Амстердам – саме така була початкова назва Нью-Йорка. Річ у тім, що Новий Амстердам був заснований у 1625 році переселенцями з Нідерландів. У 1664 році місто було захоплене англійцями та перейменоване на честь герцога Йоркського – ініціатора захоплення.</li>
                <li>США володіє найбільшим у світі резервом золота, який складає приблизно 8 тисяч тонн.</li>
                <li>Першою столицею США була Філадельфія, що знаходиться у Пенсільванії. З 1800 року і по теперішній час столиця Сполучених Штатів Америки – Вашингтон.</li>
                <li>Унікальна риса Сполучених Штатів – відсутність офіційної мови. Країна, яка об’єднує десятки мільйонів людей з усього світу, говорить на різних мовах і вітає культурне розмаїття. Англійську, іспанську, французьку та навіть китайську мову тут ви можете почути просто прогулюючись по вулиці.</li>
                <li>Саме у США ввели таке поняття як “президент” під час підготовки прийняття конституції у 1787 році. І вже у 1789 році Джордж Вашингтон став першим президентом держави у світі.</li>
                <li>Сьогодні американці єдині в світі, хто побував на місяці. Це виняткове досягнення стало можливим завдяки місії “Аполлон-11”, яка відбулася 20 липня 1969 року. Ніл Армстронг – перша людина у світі, яка ступила на поверхню місяця.</li>
                <li>Дивно, але факт – у США не можна купити такий популярний у світі Кіндер-сюрприз. Ця заборона була встановлена через те, що ці солодкі вироби містять маленькі предмети всередині, що може представляти небезпеку для дітей. </li>
                <li>Американська кіноіндустрія найстаріша та найбільш прибуткова у світі. З її початками у кінці 19 століття вона швидко перетворилася на могутню силу, яка визначає та формує глобальну культуру. Знамениті Голлівудські студії, такі як Warner Bros., Universal та Paramount, стали символами світового кінематографа.</li>
                <li>А ви задумувались чому Американська валюта – долар має зелений колір? Відповідь веде нас до цікавих історичних подій. Спочатку, у 19 столітті, коли банкноти Сполучених Штатів вперше набули популярності, інші кольори також використовувалися. Однак у 1862 році виникла потреба відрізняти долари від інших грошових одиниць, і було прийнято рішення друкувати їх зеленими чорнилами. Це рішення було сприйняте як практичне, оскільки зелений колір в той час було важко підробити через технічні обмеження друкарень. З того часу зелений колір став символом американських доларів, і відтак купюри США донині мають характерний зелений відтінок.</li>
                <li>Сполучені Штати Америки можуть пишатися тим, що вони мають найдовший міжнародний кордон на планеті, який ділить їх від сусідньої країни – Канади. Цей кордон простягається на більше ніж 8 800 кілометрів, і він є прикладом того, як дружба та співпраця можуть процвітати навіть на найбільших просторах. Ці дві країни об’єднують не лише кордон, а й глибокі культурні та економічні зв’язки, роблячи їх важливими партнерами на світовій арені.</li>
            </ul>
        </section>
        <section class="mexico">
            <h2>Мексика</h2>
            <ul>
                <li>Мексика – третя за розміром країна Північної Америки (якщо не враховувати острів Гренландію) площею більш як 1,9 млн км2, а також друга після США за кількістю населення на континенті. За останніми даними перепису населення у Мексиці проживає 128,5 млн осіб.</li>
                <li>Відомо що перші люди на території Мексики з’явилися ще 40 000 років тому. Проте давні цивілізації, такі, як ацтеки, мая, сапотеки та ольмеки почали зароджуватися на території Мексики близько 8000 року до н.е.</li>
                <li>Цікавий факт, що Мексика була колонією Іспанії рівно 300 років – з 1521 року до 1821 року. Саме у 1521 році іспанські конкістадори на чолі з Ернаном Кортесом завоювали столицю ацтецької імперії Теночтітлан, а територія сучасної Мексики стала частиною Іспанської імперії.</li>
                <li>спанське завоювання Мексики повністю знищило імперію ацтеків. На думку істориків та науковців, одним із ключових факторів успішного захоплення ацтекських територій та створення там іспанської колонії, стали епідемії хвороб, які стрімко поширились серед ацтеків у XVI столітті. Існує версія, що саме іспанці привезли різноманітні захворювання до Мексики проти яких у корінного населення не було імунітету.  За підрахунками дослідників від них загинуло від 22 до 25 млн ацтеків.</li>
                <li>З Мексики до Європи було завезено багато овочів і фруктів, які були раніше не відомі європейцям аж до XVI століття. Наприклад помідори, гарбузи, кабачки, перець чилі, кукурудза та авокадо, які протягом тисяч років вирощували ацтеки, зараз стали основою багатьох європейських страв.</li>
                <li>А ще Мексику можна вважати батьківщиною шоколаду. Стародавні ацтеки та мая були першими, хто вирощував какао-боби. Хоча вони і не вміли виготовляти з них шоколад, проте робили з перетертих плодів напій схожий на какао, який вони вважали священним.</li>
                <li>Піраміда Чолула, розташована в штаті Пуебла, є найбільшою за обсягом пірамідою у світі. Вона перевищує навіть знамениту піраміду Хеопса в Єгипті. Зовні піраміда виглядає як звичайний пагорб, оскільки з часом вона заросла рослинністю, а на її вершині збудовано католицьку церкву після іспанського завоювання. Вважається, що піраміда Чолула була священним місцем для багатьох цивілізацій, починаючи з 3 століття до н.е.</li>
                <li>Цікавий факт, що Мексика є найбільшою іспаномовною країною у світі. Іспанська мова тут є офіційною і використовується в усіх сферах життя, від освіти до медіа. </li>
                <li>Найбільше місто Мексики – Мехіко, яке є не лише столицею країни, а й одним із найбільших міст світу. Воно розташоване на висоті понад 2,200 метрів над рівнем моря і тут проживає за різними оцінками близько 21 мільйона людей. Також Мехіко є найбільшим іспаномовним містом у світі.</li>
                <li>Назва Мексика походить від слова Мешіко, яке використовували ацтеки для позначення своєї столиці – Теночтітлана та центру ацтецької імперії. Ім’я Мешіко пов’язане з богом війни і сонця Уїцилопочтлі, також відомим як Мешітлі. Після завоювання іспанцями, Мексику почали називали Новою Іспанією, але після здобуття незалежності у 1821 році назва Мексика відродилась.</li>
                <li>Найвища вершина Мексики – це гора Піко де Орісаба, або Читлалтепетль, висота якої сягає 5,636 метра. Ця гора вулканічного походження є третьою за висотою горою у Північній Америці. Його назва перекладається з мови ацтеків як Зіркова гора.</li>
                <li>Вулкан Попокатепетль, розташований неподалік від Мехіко, є найбільшим активним вулканом у Північній Америці. Його висота сягає понад 5,400 метрів та робить його другою найвищою вершиною Мексики.</li>
                <li>Мексика посідає п’яте місце у світі за біорізноманіттям, тут мешкає понад 200 тисяч видів рослин і тварин, багато з яких є ендемічними.</li>
                <li>Кактус кардон, або карнегія гігантська, є найбільшим кактусом у світі і може досягати висоти до 20 метрів. Він росте переважно у пустелях Баха-Каліфорнія в Мексиці і може жити більше 300 років.</li>
                <li>Собака породи чихуахуа походить з Мексики і є однією з найменших порід у світі. Її назва пов’язана зі штатом Чіуауа, де ця порода була вперше виявлена в середині 19 століття. Вважається, що чихуахуа мають давнє коріння і є нащадками священних собак древніх цивілізацій, таких як тольтеки та ацтеки.</li>
                <li>День мертвих у Мексиці – це унікальне свято, що поєднує християнські та індіанські традиції, присвячене пам’яті покійних. Під час цього свята люди створюють вівтарі з фотографіями, квітами і улюбленими стравами покійних. Унікальність цього свята полягає в його оптимістичному підході до смерті, де замість смутку панує атмосфера святкування і радості.</li>
                <li>Корида в Мексиці є однією з найпопулярніших і найдавніших розваг, яка прибула сюди разом з іспанськими колонізаторами. Мексика має найбільшу арену для бою биків у світі – Плаза Мехіко, що вміщує понад 40 тисяч глядачів. Цікаво, що у Мексиці знаходиться понад 200 таких арен, що більше навіть ніж у Іспанії.</li>
                <li>Текіла, один із найвідоміших напоїв у світі, родом з однойменного мексиканського міста Текіла в штаті Халіско. Вона виготовляється з блакитної агави, яка росте виключно в цьому регіоні. Текіла стала не лише символом Мексики, а й важливою частиною її культурної спадщини, з власним захищеним статусом походження.</li>
                <li>Мексика є єдиною країною Латинської Америки, яка проводила Олімпійські ігри, і це сталося у 1968 році в Мехіко. Ці ігри увійшли в історію як перші, що відбулися в країні, яка розвивається, та на висоті понад 2200 метрів над рівнем моря.</li>
                <li>Чичен-Іца – одне з найвідоміших археологічних місць у Мексиці. Це стародавня столиця мая, яка розташована на півострові Юкатан та відома своїми пірамідами. Там знаходиться піраміда Кукулькана, що є одним із семи нових чудес світу.</li>
                <li>Мексиканські піраміди в давнину були релігійними та астрономічними центрами. Вони слугували місцем для поклоніння богам, тут проводили ритуали та жертвоприношення. Також піраміди мали важливе астрономічне значення для народів мая та ацтеків, адже з їх допомогою вони відстежували рухи небесних тіл і створювати точні календарі.</li>
                <li>У 2010 році мексиканську кухню включили до списку нематеріальної культурної спадщини ЮНЕСКО. Вона відзначається унікальним поєднанням традиційних інгредієнтів, таких як кукурудза, перець чилі та какао, і є важливою частиною культурної ідентичності Мексики.</li>
            </ul>
        </section>
    </main>
</body>
</html>
